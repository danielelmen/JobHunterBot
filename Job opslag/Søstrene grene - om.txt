Velkommen indenfor hos Søstrene Grene
Anna og Clara | Søstrene Grene
Hvem er Anna og Clara egentlig?
Anna og Clara er værterne i Søstrene Grene, og det har de været siden den første butik åbnede i Aarhus i 1973.

Den ene er en kreativ æstetiker, nemlig Anna, mens Clara er praktisk og organiseret – sammen er de en repræsentation af alt det, Søstrene Grene er og byder på.

De to søstre er høflige, traditionelle, og de giver anbefalinger til, hvordan De kan lukke kreativiteten, glæden og skønheden ind i dagligdagen.

De kan møde søstrene i alle skrevne fortællinger om Søstrene Grene. Her er det nemlig Anna og Clara, som kreerer, skaber og på anden vis formidler den kreativitet, skønhed og glæde, som Søstrene Grene er bygget på.

Anna og Clara | Søstrene Grene
Et klassisk hjem i evig fornyelse
Hos Søstrene Grene finder De altid et væld af yndefulde produkter til fornyelse af hjemmet og kreative udfoldelser.

Rum 
Rum
Lad Dem inspirere
Produkter 
Produkter
Gå på opdagelse
Kreative projekter 
Kreative projekter
Find Deres næste projekt
Bolig 
Bolig
Se kategori
Børn 
Børn
Udforsk udvalget
Kontorartikler 
Kontorartikler
Se kategori
En anderledes butik
En vidunderlig verden
Hvad kan De forvente, når De besøger Søstrene Grene? Vi har herunder sat et par ord på det, der kendetegner Anna og Claras vidunderlige verden.

Ærlig ansvarlighed
Gennem ansvarlighed fra produktidé til forbruger aspirerer vi til at skabe en markant forskel for mennesker, dyreliv og miljø. Dette er en proces, som vi løbende vil udbygge, og ambitionerne er høje. Læs mere om vores ansvarlighedsstrategi og forskellige tiltag.

Den hyggelige oplevelse
Uanset om De besøger os i de fysiske butikker eller online, tilstræber vi at skabe et rum, hvor hverdagens tempo sænkes. Vores fysiske butikker er indrettet med henblik på at inspirere både krop og sjæl med den klassiske musik, de kreative opstillinger og de hyggelige gange, som byder på overraskelser bag hvert et hjørne. Hyggeligt skal det altid være at besøge Søstrene Grene.

Glæden i skønheden
Hos Søstrene Grene har vi altid fokus på den glæde, der naturligt opstår, når man ser æstetikken i de små ting i hverdagen. De finder hos os et stort udvalg af produkter – og en stor del af disse produkter designer vi selv med inspiration i vores nordiske ophav. Vi mener, at skønheden er at finde i detaljen, hvorfor materiale- og farvevalg altid er os meget på sinde, og vi tror på, at det at være omgivet af høj æstetisk kvalitet kan bringe glæde ind i dagligdagen.

De gode fund
Det gode fund findes i kombinationen af skønhed og pris. Vores produkter koster aldrig mere, end de behøver. Måden, hvormed vi formår at holde priserne i ave, er gennem en målrettet og ansvarlig indkøbsstrategi samt udeladelse af unødvendige mellemled. Læs mere om vores leverandørkæde.

Kreativ inspiration
Vi arbejder på at inspirere vores omgivelser til kreativ udfoldelse, da kreativitet gør tilværelsen til en vidunderlig oplevelse. Vores værter, Anna og Clara, deler hver uge nye kreative DIY-projekter og indretningsidéer, som kan skabe tid og rum til fordybelse. Lad Dem inspirere af alle søstrenes kreative projekter.

Stadig fornyelse
Hver uge kommer der helt nye varer på hylderne hos Søstrene Grene. Denne konstante fornyelse skal sikre, at De får en ny og spændende oplevelse, hver gang De besøger os. Vi ønsker at kunne tilbyde Dem alt det, De mangler i hverdagen året rundt, hvorfor vores vidtfavnende sortiment rummer alt fra madvarer til interiør til malergrej. Husk dog altid kun at købe det, De har brug for!

Anna og Clara | Søstrene Grene
Vores danske ophav
Hvad betyder ’Søstrene Grene’?
Ordet ‘søstrene’ refererer til de to værter, Anna og Clara, som repræsenterer virksomheden i alle skrevne fortællinger. Anna er den kreative søster, som ser æstetikken i alt, hvad hun møder på sin vej, mens Clara er den praktiske og opretholdende søster. Tilsammen skaber de den mangfoldige oplevelse, som Søstrene Grene altid byder på.

Af og til er ordet ’Grene’ blevet fejloversat til det engelske ord for grøn, men det er et familienavn. Søstrene Grene er en familievirksomhed, stiftet af Grene-familien i 1973, og det er stadig den samme familie, som ejer og driver kæden i dag.




En dansk familievirksomhed siden 1973
Fortællingen om Søstrene Grene begynder i 1973 i Aarhus, Danmarks næststørste by, da ægteparret Inger Grene og Knud Cresten Vaupell Olsen åbnede en butik, der viste sig at være helt unik.

Med en baggrund inden for mode og ballet samt en kærlighed til klassisk musik satte parret sig for at skabe et butikskoncept, der kunstfærdigt kombinerede musik, inspirerende butiksopstillinger og historiefortælling. Ambitionen var at tilbyde en lille pause i hverdagen og dykke ned i et øjebliks hygge - og det er det stadig dagen i dag.

I dag ejes og drives virksomheden af anden generation af Grene-familien, brødrene Mikkel og Cresten Grene. I løbet af de sidste 50 år er Søstrene Grene vokset til at tælle mere end 300 butikker fordelt på 16 europæiske lande og webshops på 11 markeder - og familien bliver ved med at vokse.

Tak for Deres støtte. Vi er her i dag takket være Dem