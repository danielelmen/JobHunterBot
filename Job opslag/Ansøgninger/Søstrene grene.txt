At få lov til at være med bag kulisserne og sætte scenen for det visuelle univers hos Søstrene Grene, føles som en gave, man næsten ikke tør pakke op af frygt for at ødelægge silkebåndet.

Har altid haft en kærlighed til det æstetiske. Ikke den polerede, glatte slags – men den, der opstår, når former, farver og følelser får lov til at mødes i det uperfekte perfekte. Det er netop dét, jeg oplever hos Søstrene Grene: en visuel verden, der taler til sanserne og varmer i maven. I min tid i byernes by, var jeres butikker faktisk det sted, jeg gik hen for at føle mig hjemme. En lille dosis danskhed i en hektisk fransk hverdag.

Med en baggrund som designteknolog og erfaring fra både printudvikling, contentproduktion, fotoshoots og visuel opsætning – både analogt og digitalt – ligger det mig naturligt at skabe struktur omkring det kreative. Jeg trives bedst, når jeg har hænderne i noget fysisk, samtidig med at der er et system, der får det hele til at spille. At holde styr på vareprøver, male kulisser, rydde op og gøre klar – det er ikke bare opgaver på en liste for mig, men faktisk noget jeg finder stor tilfredsstillelse i.

Jeg er ikke bleg for at tage fat, og jeg har et godt blik for, hvor der mangler en hånd. Det er vigtigt for mig at være en del af et team med fælles mål og god energi – og så er det bonus, når det hele foregår i kreative rammer med visuel storytelling i centrum.

Søstrene Grene har skabt noget helt særligt. Et univers, hvor detaljen tæller, og hvor “Søsterånd” ikke blot er et buzzword, men en reel måde at være sammen på. At blive en del af det – og få lov til at bidrage til det visuelle udtryk og stemning – ville være en drøm.