Content Production Coordinator

Location:

Aarhus V, DK, 8210

Category: Brand & Digitalisation

Job Type: Headquarter

Mestrer du orden og struktur, og kunne du tænke dig at spille en rolle bag kulisserne i tilblivelsen af vores marketingmateriale? Kan du se dig selv i en rolle, hvor du både skal have overblik over vareprøver, udføre maleropgaver og klargøre til fotoshoots og videoproduktioner? 

En del af vores Brand & Content Marketing team

Du bliver en del af vores Brand & Content Marketing team på i alt 19 dedikerede og ambitiøse Søstre (uanset køn), hvis fornemmeste opgave er at producere og udvikle det content, som bliver vist på alle digitale kanaler og i vores butikker. Vi sørger sammen for at udtrykke, visualisere og udvikle lækre, æstetiske og overraskende billeder og videoer gennem både digitale og trykte medier.

Dine kerneopgaver

Som Content Production Coordinator bliver din fornemmeste opgave at gøre klar til vores fotoshoots og videoproduktioner, herunder håndtere alle vareprøver og koordinere disse med vores indkøbsafdeling. Derudover bliver dine arbejdsopgaver at:

 Foretage indkøb til fotostudiet og vores produktioner
 Male kulisser og møbler
 Uploade produktbilleder og video til vores DAM system
 Holde godt styr på at vores vareflow fra indkøb til vores foto- og videografer
 Holde orden og sørge for, at der ryddeligt på vores fotoshoot og i fotostudiet
 Deltage som assistent på små og store produktioner
 Diverse ad-hoc opgaver

Baggrund og profil

Vi har produktioner hver uge og arbejder med stramme deadlines så vi søger en profil, der kan holde overblikket og som kan se, hvor der skal tages fat og gives en hjælpende hånd.

Du har ordenssans, trives med at holde studiet og produktionerne ryddelige og du kan på egen hånd drive dine opgaver og sikre et effektivt flow. Du er en holdspiller med en venlig og imødekommende personlighed, der ser samarbejde som en stor værdi.

Vi forestiller os at du har en baggrund fra en koordinerende stilling, hvor du har arbejdet selvstændigt med dine opgaver. Derudover vægter vi at du går op i æstetik og interesserer dig for Anna og Claras vidunderlige verden.

Det er et krav, at du har kørekort og en fordel hvis du har egen bil.

Om Søstrene Grenes ånd 

I Søstrene Grene stræber vi efter at berøre menneskers hjerter gennem et unikt univers. Vi støtter hinanden og skaber et fællesskab, hvor alle kaldes "Søstre" uanset køn eller stilling. Vi deler glæderne, gør hinanden stærkere og ler sammen - det kalder vi Søsterånd.

Praktiske oplysninger

Arbejdssted: Jernaldervej 280, Brabrand

Ansøgningsfrist: Hurtigst muligt

Tiltrædelse: Hurtigst muligt

Stillingen er et barselsvikariat og på 37 timer.

Vi ser frem til at høre fra dig

Har du spørgsmål til stillingen, er du velkommen til at kontakte Creative Lead & Content Production Manager Lotte Korntved på mail: lotte.korntved@sostrenegrene.com. Bemærk dog, at denne mailadresse kun er til spørgsmål til stillingen. Din ansøgning sender du via nedenstående link.

Vi ser frem til at høre fra dig. Venligst upload din ansøgning med tilhørende CV. Vi afholder samtaler løbende og forbeholder os derfor retten til at lukke annoncen, når vi har den rette kandidat.